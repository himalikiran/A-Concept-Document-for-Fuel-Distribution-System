###सहज इन्धन वितरण प्रणाली सम्बन्धि अवधारणा पत्र 

समस्या समाधान गर्न वा सहजीकरण गर्न प्रविधिको प्रयोग उत्कृष्ट विकल्प हुनसक्छ। त्यसैले उपलब्ध प्रविधिको प्रयोग गरि हाल देखिएको इन्धन वितरण समस्यालाई व्यवस्थित गर्न ‘सहज इन्धन वितरण प्रणाली’ को प्रस्ताव गर्न खोजिएको हो। यो प्रणालीले इन्धन अर्थात पेट्रोल, डिजेल, मट्टीतेल र ग्यास वितरण गर्न पारदर्शी, स्वचालित र कम कष्टकर समाधान दिन सक्छ। तत्काल यो प्रणाली अवलम्बन गरियो भने पेट्रोलपम्प वा ग्यास डिपो अगाडी लामो लामो लाइन बस्नु पर्ने छैन।

यो अवधारणा पत्र ‘खुल्ला तथा स्वतन्त्र’ (open source) सिद्धान्त अन्तर्गत उपलब्ध गराइएको हुँदा, विनाकुनै रोकटोक र विनाकुनै प्रतिलिपि अधिकार नियन्त्रण, यसमा कुनैपनि परिवर्तन गर्न, सुधार गर्न तथा यो अवधारणा पत्रको आधारमा कुनैपनि प्रणाली विकसित गर्न सकिनेछ। 

###यो प्रणालीले कसरी काम गर्छ?
यो प्रणाली इन्टरनेटमा आधारित हुनेछ। यस प्रणाली वेव पोर्टल र मोबाइल फोन एप्लिकेसन मार्फत चल्नेछ जसमा मुख्यत: निम्न लिखित फिचरहरु हुने छन् ।

१. उपभोक्ता दर्ता
२. इन्धनका लागि आवेदन
३. डिजिटल र कागजी कुपन वितरण
४. QR कोड र SMS आधारित सूचना प्रबाह प्रणाली
५. सबैखाले इन्धनको वर्तमान मौज्दात विवरण 
६. इन्धन वितरण तालिका

यि माथि उल्लेखित फिचरहरु उपभोक्ताले बाहिर बाट देख्न सक्ने फिचर हुन भने भित्री रुपमा व्यवस्थापनको लागि, पेट्रोल पम्प दर्ता, ग्यास डिपो दर्ता र मौज्दात व्यवस्थापन जस्ता फिचर हुनेछन्।

###उपभोक्ता दर्ता प्रक्रिया:

उपभोक्ताले वेबसाइट, मोबाइल एप वा कागजी फारम मार्फत आफुलाई दर्ता गर्न सक्नेछन। इन्टरनेटको पहुँच भएका उपभोक्ताले इन्टरनेटको प्रयोग गरि आवेदन दिनेछन् भने अन्यले नजिकको पेट्रोल पम्प वा ग्यास डिपो बाट कागजी फारम भरेर त्यहीं बुझाई आवेदन दिन सक्नेछन। आवेदन दिएका उपभोक्ताले आवेदन स्वीकृत भएको जानकारी र आफ्नो उपभोक्ता नम्बर इमेल वा SMS मार्फत प्राप्त गर्ने छन्।

उपभोक्ता दर्ता १. व्यक्तिगत दर्ता र २. संस्थागत दर्ता गरि दुई प्रकारको हुनेछ। 

व्यक्तिगत दर्ताको लागि उपभोक्ताले कम्तिमा पुरा नाम, परिचय पत्रको प्रकार (नागरिकता, सवारी चालक अनुमति पत्र, मतदाता परिचय पत्र, वा राहदानी) परिचय पत्र नम्बर, जारि मिति र जारि जिल्ला, पुरा ठेगाना, सम्पर्क मोबाइल फोन नम्बर, इमेल ठेगाना, प्रयोगकर्ता नाम र पासवर्ड(कागजी फारम बाट आवेदन दिनेले पासवर्ड भर्नु पर्ने छैन) भर्नु पर्नेछ भने संस्थागत दर्ताको लागि कम्पनि वा कार्यालयको नाम, कम्पनि दर्ता नम्बर, कम्पनिको प्रकार (जस्तो स्कुल, हस्पिटल, होटल, पसल आदि …), सम्पर्क व्यक्ति, सम्पर्क फोन/मोबाइल नम्बर, इमेल ठेगाना, प्रयोगकर्ता नाम र पासवर्ड भर्नु पर्नेछ ।

###इन्धन खरिद गर्ने प्रक्रिया:
दर्ता भैसकेपछि उपभोक्ताले कुनै पनि बेला कुनै पनि इन्धन खरिदकालागि आवेदन दिन सक्नेछन। खरिद आवेदन पनि वेब पोर्टल, मोबाइल एप वा कागजी फारम भरेर दिन सकिनेछ। प्राप्त आवेदनलाई वितरण केन्द्रले सामर्थ्य र पुर्व निर्णय अनुसार छुट्याएको परिमाण (कोटा) र संकलन गर्ने पम्प वा डिपो र संकलन गर्ने मितिको सुचना भएको QR कोड र अन्य सूचना इमेल, मोबाइल नोटिफिकेसन वा SMS बाट सिधै सम्बन्धित उपभोक्तालाई पठाउने छ। उपभोक्ताले प्राप्त गरेको उक्त सुचना/संकेत मोबाइल/एसएमएसमा वा आफै प्रिन्ट गरेको कागज लिएर सम्बन्धित पम्प/डिपोमा गएर खरिद गर्न सक्नेछन।
उपभोक्ताले जुनसुकै बेला वेबपोर्टल/मोबाइल एपमा आफ्नो पालो भन्दा अगाडी कति जना क्युमा छन्, कुनबेला आफ्नो पालो आउछ, चेक गरेर आफ्नो पालो आउने बेला मात्र सम्बन्धित पम्प वा डिपोमा जान सक्छन।
वितरण केन्द्रले एक दिनमा एक पम्प/डिपोमा कति जनालाई उपलब्ध गराउने भनि पहिले नै तोक्ने र त्यो दिन खरिद गर्ने पालो परेकाले त्यो दिन मात्र खरिद गर्न पाउने व्यवस्था गर्नेछ। यदी त्यो दिन खरिद नगरे उक्त उपभोक्ताको इन्धन खरिद आवेदन प्रक्रिया रद्द हुनेछ। यदी उक्त उपभोक्ताले पुन: खरिद गर्न चाहेमा अर्को आवेदनको प्रक्रिया शुरु गर्नु पर्नेछ।

इन्धन मौज्दात विवरण:
सबैखाले इन्धनको मौज्दात विवरण वितरण प्रणालीको अर्को मुख्य पाटो हो। वितरण केन्द्र ले अत्यावश्यक सेवालाई छुट्याइएको परिमाण बाहेकको सम्पूर्ण मौज्दात पारदर्शी तरिकाले वेब पोर्टलमा राख्नु पर्दछ। यसकालागि वेब पोर्टलको माथिल्लो भागमा मौज्दात विवरणको इन्फोग्रफिक राखिने छ जुन, आयात र बिक्रिसंगै रियलटाईममा तथ्यांक अध्यावधिक गरिने छ।

इन्धन वितरण तालिका:
इन्धन मौज्दात विवरण संगै, हरेक दिनको इन्धन वितरण तालिका पनि राखिनेछ। यो तालिकामा तोकिएको दिनमा कुन पम्प/डिपो बाट कति परिमाणको इन्धन वितरण हुदैछ, कुन कुन कोड नं. का उपभोक्ताले कति कति परिमाणको इन्धन लिदैछन भन्ने लिस्ट अध्यावधिक गरिने छ।

वेब पोर्टल :
यो प्रणालीको मुख्य आधारको रुपमा वेब पोर्टल रहने छ जसमा निम्न लिखित functionalities  रहने  छन् ।:

१. इन्धन मौज्दात सम्बन्धि सार्वजनिक सुचना (infographics):
केन्द्रीय भण्डारणमा तत्कालिन मौज्दात अवस्था
क्षत्रिय भण्डारणमा तत्कालिन मौज्दात अवस्था
दैनिक आयात विवरण
दैनिक माग विवरण

२. मुख्य कार्यहरु जस्तो उपभोक्ता दर्ता, इन्धन आवेदन, व्यक्तिगत विवरणका लागि बटनहरु:
प्रयोगकर्ताले दर्ता वा इन्धन खरिद आवेदन जस्ता कार्यका लागि तिन मुख्य बटनहरु हुनेछन :
नयाँ उपभोक्ता दर्ता
इन्धन खरिद आवेदन
व्यक्तिगत विवरण
३. पेट्रोल पम्प र ग्यास डिपोको स्थान सहितको अन्तरक्रियात्मक नक्शा
यो फिचर प्रयोग गरि उपभोक्ताले आफ्नो नजिक अवस्थित पम्प र डिपो को स्थान थाहा पाउन सक्नेछन।

४. अन्य:
आवश्यकता अनुसार अन्य फिचरहरु उपलब्ध गराउदै जान सकिनेछ। उपभोक्ताका लागि प्रतक्ष्य सरोकार राख्ने फिचर बाहेक, अन्य व्यवस्थापकीय फिचरहरु जस्तै पम्प/डिपो दर्ता, मौज्दात विवरण भर्ने कार्य आदी पनि वेब पोर्टलमा रहने छन्।

मोबाइल एप:
यस वितरण प्रणालीका सबै मुख्य फिचरहरु मोबाइल एपमा 

